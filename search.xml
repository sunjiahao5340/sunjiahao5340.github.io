<?xml version="1.0" encoding="utf-8"?>
<search> 
  
  
    
    <entry>
      <title>dream</title>
      <link href="/2021/12/04/dream/"/>
      <url>/2021/12/04/dream/</url>
      
        <content type="html"><![CDATA[<p> 唐李贺《苦昼短》</p><p>飞光飞光，劝尔一杯酒。<br>吾不识青天高，黄地厚。<br>唯见月寒日暖，来煎人寿。<br>食熊则肥，食蛙则瘦。<br>神君何在？太一安有？<br>天东有若木，下置衔烛龙。<br>吾将斩龙足，嚼龙肉，使之朝不得回，夜不得伏。<br>自然老者不死，少者不哭。<br>何为服黄金、吞白玉？<br>谁似任公子，云中骑碧驴？<br>刘彻茂陵多滞骨，嬴政梓棺费鲍鱼。</p>]]></content>
      
      
      
        <tags>
            
            <tag> dream </tag>
            
        </tags>
      
    </entry>
    
    
  
  
</search>
